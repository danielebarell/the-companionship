Alle femmine, alle ragazze: non so aggiungere nulla a quanto già sapete. Mi sento confuso | mi sento confusa. Sto per fare un discorso confuso. Sorridetemi. 
Penso che a partire da una certa età abbiamo cambiamenti più repentini ed esposti nel nostro corpo che inizieremo forse a sentire una curiosità o un'attrattiva o forse solo un obbligo verso fisici diversi generalmente dotati di maggiore prestanza, che loro cercheranno di prenderci possederci e soddisfarsi. La prima volta, se e quando accadrà, subiremo uno strappo. Possiamo accettarlo oppure no ma ne saremo ferite, fisicamente ferite. Questa piccola istintuale violenza potrebbe generare dentro di noi molte novità. Un cambiamento in cui speriamo. Un affrancamento. Un'affermazione. Potrebbe essere la scintilla di un'altra vita dentro di noi, di altro destino. E di un'altra rivoluzione nel nostro corpo che causerà altri strappi, crescite, separazioni. Non possiamo accertare a priori che la genericità meccanica di questo processo sia un bene per noi, noi singole. Possiamo solo sperarlo. Di sicuro in ogni tempo e in ogni luogo incontreremo persone, uomini o donne, che vorranno darci i loro buoni consigli. Anche di imporceli se è il caso in quanto loro, a priori, li considerano buoni, sensati e opportuni. Potrebbe essere che chi ha questo diritto, chi si arroga o presume di averlo, non sappia ne' voglia sapere come stiamo noi, di cosa proviamo noi, proprio noi. Sa che è tutto naturale e normalizzabile, applica il suo set di regole e si attende un positivo riscontro. Questo è un altro meccanismo a cui essere sottoposte. Questa è un'altra forma di violenza, sottile e preventivabile.   
Penso che l'affrontare questi piccoli e grandi traumi possa portare a una maggiore coscienza di sé. Spesso evolviamo e sviluppiamo un miglior sistema in risposta ai disagi, a necessità impellenti, a situazioni critiche. Una maggiore percezione della complessità delle cose dentro e intorno a noi ci darà la possibilità di orientarci meglio, di prendere decisioni migliori e di maggior benificio. Ma non ce lo garantirà, non possiamo darlo per scontato.
Penso che tutto questo questo processo si chiami "passione". Penso che tutto abbia avuto inizio nella passione e che tutto si risolverà nella passione. 


Nella stanza Gender gli ospiti vegono divisi in maschi e femmine.
Viene fatto un discorso con tono cameratesco ai ragazzi: di base non possono competere con le ragazze.
Poi mi rivolgo alle ragazze.
La prima idea è quella di limitarmi a non aggiungere nulla a quanto gia sanno:
"Alle femmine, alle ragazze: non so aggiungere nulla a quanto già sapete." e stop.
Quindi non lo discuto ulteriormente: le donne in un confronto diretto coi gli uomini sono superiori. Da una una parte però vorrei chiarirmi la ragione di questa superiorità e dall'altra vorrei fare un appunto riguardo a cosa può condurre questa superiorità.
La prima impostazione riguardo alle ragioni della superiorita è astratta, grossomodo:
un soggetto sviluppa e migliora il suo sistema quando affronta necessità spesso impellenti, ostacoli ed enigmi.
 "Penso che l'affrontare questi piccoli e grandi traumi possa portare a una maggiore coscienza di sé. Spesso evolviamo e sviluppiamo un miglior sistema in risposta ai disagi, a necessità impellenti, a situazioni critiche. Una maggiore percezione della complessità delle cose dentro e intorno a noi ci darà la possibilità di orientarci meglio, di prendere decisioni migliori e di maggior benificio."
L'avviso a proposito di cosa può portare questa superiorità è una sintetica postilla:
"Ma non ce lo garantirà, non possiamo darlo per scontato [di prendere decisioni migliori]".
2 frasi e 10 parole in tutto.
Ebbene sto avviso mi è costato un gran bel giringiro.
Di base parto dall'affermazione letta in uno dei libri che sto cercando di leggere, secondo cui, il facilitare l'accesso alle donne alle posizione di potere non può che portare vantaggi, non può che portarli perchè le donne hanno valori intrinseci che integrano e stabilizzano la leadership, che la rendono migliore. 
La mia esperienza personale in ambito professionale non concorda propriamente con questa tesi. Per quanto mi riguarda in qualità di collaboratore cioè come persona posta sullo stesso piano delle ragazze con cui ho rispettosamente lavorato il riscontro è generalmente soddisfacente. Invece non lo è quando sono stato loro sottoposto. Ricordo una sola occasione, forse due, in cui una donna mi ha diretto bene, con soddisfazione per ambedue le parti. Tutte le altre volte è negativa. Probabilmente, anzi senz'altro, a questo risultato ho partecipato anch'io con una basilare e talvolta percepibile avversione verso l'autorità.
Quanto ai valori attribuiti alle donne, la maggior capacità relazionale, quella di trovare un miglior compromesso, la maggior capacità di sopportazione collegata alle funzioni biologiche generative, ovvero quelle di diventare una madre, tutti questi valori che dovrebbero condurre a una maggior tolleranza, mi sembrano anch'essi discutibili. Volendo comunque accettarli come veri non possiamo ancora concludere che porteranno a un migliore senso della leadership.   
Ad ogni modo la mia tesi è semplicissima: Una donna in quanto tale, posta in posizione di potere, come manager, non garantisce un miglior risultato. Non più di un maschio. 
Nutro molte remore a esprimere una posizione del genere per una serie di ragioni. La maggiore delle quali è il rischio che venga equivocata. Che venga etichettata come un'accusa, un attacco conservatore, destrorso, anti-femminista, anti-storico etc.
Sembra insomma che, avendo io avuto qualche intralcio con donne capo ora ne ravvisi genericamente l'inadeguatezza.
Del resto il libro da cui è partita questa riflessione porta uno studio e dei dati statistici che avvalorano la propria tesi mentre al momento io mi baso solo su esperienza personale, che non vale nulla ed è solo una piccola goccia nel mare.
Decido dunque di omettere tutto quanto. 
Finchè un giorno gironzolando in biblioteca mi capita tra le mani questo libro, la biografia di una donna, di una politica che ha segnato per oltre un decennio il destino di un'intera nazione, il cui pensiero e le decisioni, dato lo storico ruolo di tale nazione e le indiscutibili capacità della donna in questione, hanno influenzato quello dell'intero occidente di molti altri paesi.
La nazione a cui mi riferisco è la Gran Bretagna e la donna si chiama Margaret Hilda Roberts Thatcher. Lei è un caso veramente speciale.
Pur essendo deputata conservatrice nel 1964 vota a favore della depenalizzazione dei reati di omosessualità ed aborto. Vota però a favore della pena di morte e preme per il generale inasprimento delle pene per i fuorilegge, per la loro tortura fisica in alcuni casi.
Nel 1970 da Ministro dell'istruzione abolisce il diritto di avere latte gratuitamente ai  bambini in età scolare.
Nel 1978 interpretando il sentimento dei propri connazionali dichiara che "gli inglesi sono davvero spaventati che questa nazione possa essere sommersa da persone con una cultura differente".
Ora prendiamo in considerazione cosa accade unicamente nel primo dei suoi tre mandati in qualità di premier. 
Agli inizi degli anni '80, una volta conquistata la posizione di premier, impone misure fiscali che colpiscono l'industria manifatturiera e causano l'aumento della disoccupazione. E' vero che le misure adottate agevolano una ripresa economica del paese ma in quel lasso di tempo la disoccupazione aumenta fino a quadruplicare. 
In quell'anno scoppiano una serie di rivolte nel regno unito contro il governo. Sorgono nelle zone più misere dell'Inghilterra e fra gli strati più deboli della popolazione, quelli che registrano i più alti tassi di disoccupazione e povertà. In questo periodo per controllare l'aumento della criminalità ed i focolai della rivolta viene applicata una legge, la "sus law" che autorizza un poliziotto ad arrestare un cittadino solo in quanto sospettato senza che venga necessariamente colto nel momento del crimine. Limitandoci al solo conflitto che scoppia a Brixton: tale conflitto dura meno di 2 giorni e si conclute con l'arresto di oltre 80 persone, il ferimento di 299 poliziotti, 120 automobili e 65 edifici danneggiati o distrutti, 28 locali bruciati e altri 115 colpiti o saccheggiati. Il nostro capo di governo commenta che "nulla, davvero nulla giustifica ciò che è accaduto" e a proposito del fatto che tali zone siano abitate in maggioranza da etnie afro-caraibiche, quelli che maggiormante hanno subito le normative economiche da lei stessa emesse, riflette che "il denaro non potrà mai comprare né la fiducia né la stabilità raziale" e pertanto non autorizza nessun tipo di investimento economico in queste zone.          
Nel 1981 nega il riconoscimento dello status di prigioniero politico agli appartenenti dell'IRA che avevano iniziato lo sciopero della fame per ottenerlo. 10 detenuti muoiono di fame.
Nel 1982 gonfia l'orgoglio patriottico degli inglesi rispondendo alle rivendicazioni dell'Argentina sulle Isole Falkland. Conduce in prima persona le operazioni militari che portano all'affondamento dell'incrociatore argentino General Belgrano avvenuto al di fuori del limite della zona di guerra su suo preciso ordine. Per raggiungere la vittoria è determinante l'alleanza stretta con il dittatore cileno Augusto Pinochet in seguito arrestato e accusato di evasione fiscale, corruzione e crimini contro l'umanità ma che lei continuerà a difendere per le convergenti visioni politico-economiche. 
Questa è la nostra Thatcher nel solo primo mandato, tra il 1979 e 1983. 
In lei è sempre prevalsa l'inclinazione decisionista, portata all'azione e alle nette prese di posizione a fronte dei colleghi europei, tutti maschi e tutti invece più portati alla diplomazia, considerata anche la minaccia nucleare della Guerra Fredda a cui i paesi che essi rappresentavano erano assoggettati.
Ora facciamo un passo indietro e torniamo a uno dei miei piccoli problemi.
Diciamo che Margaret Thatcher è la più lampante dimostrazione di come una donna NON sia necessariamente portatrice dei quegli attributi che forse superficialmente abbiamo giudicato come tipicamente femminili e che la leadership femminile NON porti necessariamente alla tolleranza, all'equilibrio e alla pace. E l'intuizione che mi è capitato di avere più che una gocciolina nel mare è diventata, diciamo, un buon torrente. Posso essere soddisfatto? Nient'affato in realtà.      
Margaret Thatcher è ormai storia, la sua esistenza inizia nel 1925 in un umile sobborgo del Linconshire e termina nel 2013 colpita di ictus dopo una lunga malattia di Alzheimer.
Non è e non può essere presa come un simbolo, come una rappresentazione del vasto universo femminile. Mi pare invece indiscutibile che le donne all'inizio della maturità sessuale siano più accorte e coscienti dei pari età maschili, che la loro rappresentanza nei ruoli di maggiore responsabilità decisionale nelle istituzioni e nelle organizzazioni sia minoritaria. Mi pare indiscutibile che sulle donne alberghi un pregiudizio storico molto antico, prodotto per lo più da maschi e corroborato da molte delle stesse donne, riguardo al loro ruolo nella società e alle loro attitudini. Una tendenza alla tipizzazione per produrre dissertazioni, convinzioni e teorie. Per facilitare l'approccio a un problema complesso e facilitarne una grossolana soluzione. 
Perciò il mio pensiero non più è propriamente un pensiero bensì un affastellarsi di immagini, a me e alle donne che ho conosciuto in maniera più intima, che vanno dallo sforzo cui è sottoposto il loro corpo durante l'iniziazione sessuale e durante il parto, al fatto che in esso possa essere generata una nuova vita. E più oltre a come questa vita inizi, venga vissuta, e abbia termine. All'immenso caotico volume di occasioni e difficoltà che si troverà ad affrontare, ai sentimenti e pensieri che fluiranno, compresi ed espressi raramente e accidentalmente. A come un'intenzione di amore possa dar luogo a violenza e distruzione, a come tale violenza e distruzione possano ricreare quasi all'improvviso uno stato di amore ed armonia. 
E' difficile ridurre in forma testuale, retorica, questa enormità condivisa in ogni attimo da miliardi di esseri umani. Ad ogni modo, prima di accendere la prossima sigaretta, voglio confermarvi la mia conclusione:
"Penso che tutto questo questo processo si chiami "passione". Penso che tutto abbia avuto inizio nella passione e che tutto si risolverà nella passione".
 Anche i passaggi per scrivere il pezzo sono stati un bel giringiro.
Come già detto la prima versione si limita a questo:
"Alle femmine, alle ragazze: non so aggiungere nulla a quanto già sapete."
Lo faccio più che altro per una forma di educazione. Ho diviso gli ospiti tra maschi e femmine, mi sono rivolto ai ragazzi e non va bene che ignori le ragazze.
Il giorno seguente mi cedo all'idea di indicare la possibili cause di una crescita:
  "Spesso evolviamo e sviluppiamo un miglior sistema in risposta ai disagi, a necessità impellenti, a situazioni critiche."
Non lo scrivo in questa forma ma la sostanza è quella.
Visto che ci sono, provo a collegare questa riflessionne molto generica alle persone a cui mi sto rivolgendo, le ragazze. Penso sia necessaria un forma di immmedesimazione. Quindi butto quello che mi viene in mente, cercando di pormi nei panni di una ragazza, di alcune ragazze. Quello che viene fuori, i cambiamenti del proprio corpo, la relazione con il sesso maschile opposto, le forzature di vario tipo cui le ragazze sono sottoposte, mi pare valido. Chiudo il PC e vado a comprarmi le sigarette.
Il giorno dopo rileggo il pezzo e devo constatare che si tratta di un delirio, che ho scritto lunghi periodi pieni di incisi e diramazioni senza una frase principale che regga il tutto. Bisognarebbe correggere sta cosa oppure cancellarla. Ma al momento non ho voglia fare nessuna delle due cose. Invece mi viene in mente un film che ho visto 25 anni fa in un cinema d'essai, si chiama 'Blue in the Face'. Questo film ha una trama molto esile e tutti gli attori sono chiamati ad improvvisare. Vengono coinvolte anche alcune celebrità tra cui Madonna e Lou Reed. Lou Reed impersona se stesso, appare stanco e parla a ruota libera di quel che gli passa per la testa. Purtroppo al tempo già avevo parechie difficoltà uditive perciò non ero in grado di percepire le parole. Però mi sono guardato intorno e ho notato che le persone in sala stanno ridendo. Più andava avanti il monologo più le risate aumentavano. Perciò, mi dico, questo cumulo di frasi scoordinate potrebbe far ghignare il lettore. Dunque non cancello ne correggo nulla e preparo il lettore rivolgendomi alle ragazze: "Mi sento confuso [...] Sto per fare un discorso confuso. Sorridetemi."
Il giorno successivo rileggo nuovamente il pezzo e mi viene da aggiungere qualcosa qua e là. Aggiungo le due riflessioni finali: "Una maggiore percezione della complessità delle cose [...] ci darà la possibilità di orientarci meglio, di prendere decisioni migliori [...] Ma non ce lo garantirà, non possiamo darlo per scontato" e quindi "Penso che tutto questo questo processo si chiami "passione". Penso che tutto abbia avuto inizio nella passione e che tutto si risolverà nella passione. "
Metto un po' di punteggiatura, cambio qualche parola, abbrevio le frasi. Mi convinco che si potrebbe ottenere qualcosa di più sensato e che tutto sommato tengo ai concetti che sto cercando di esprimere. Provo a riscrivere il pezzo ma la costruzione delle frasi è ampollosa. Vengono pronunciate da un tipo che sta interpretando quello che dovrebbero dire una delle ospiti. Troppo giro. Allora decido di scrivere come se fosse proprio una di quelle ragazze a pronunciare il discorso. E formalmente va meglio. Ugualmente mi piacerebbe che il discorso fosse attribuito a colui che ha proposto la divisione tra maschi e femmine. Si potrebbe in effetti farne a meno e risolvere facile facendo pronunciare il discorso dei ragazzi a un membro di quel gruppo e il discorso alle ragazze da un membro di quelle. In parallelo però sto pensando a soluzione che possa legare tutte le stanze e mi dia flessibilità sulla narrazione che sto cercando di costruire. Questa soluzione prevede la presenza del responsabile organizzativo dell'evento - Hurt - e di una serie di fornitori che provvedono ai pezzi da mettere nelle stanze e da assegnare agli ospiti. Hurt interagirà sia con i fornitori che con gli ospiti.
Penso di far pronunciare questo paricolare discorso al fornitore della stanza Gender che chiamerò 'Macchiavelli'. il letterato Macchiavelli immagino sarebbe ben lontano dal voler esprimere concetti del genere. Ma non sto pensando a lui bensì al titolo della sua opera più nota, 'Il Principe'. E sto pensando a uno degli artisti che ha giocato molto sulla propria immagine androgina e sull'ambiguità sessuale. Sto pensando a Rogers Nelson AKA Prince. Penso che a Prince piacerebbe mettersi nei panni di una delle ragazze ospiti per poter pronunciare il discorso, il significato del discorso. 
Penso anche che tale discorso possa risulare fuori luogo per gli ospiti. In fondo siamo a un party senza molte pretese. Il contesto di questa situazione verrà interpretato da Hurt che si guarderà intorno e poi in qualche modo cercherà di licenziare, di mettere da parte Macchiavelli/Prince.
Il concetto finale del discorso, la passione, tornerà fuori nell'ultimissima stanza della casa, Amission.
